---
title: Гільдія ІТ фахівців України
---

# Маніфест

Досить балачок, потрібно діяти!
Настав час для ІТ фахівців об'єднатися та спільно захищати свої права та інтереси.

Тисячі років люди об'єднувалися в гільдії, цехи, профсоюзи. Деякі з цих організацій дуже могутні та мають велику вагу у суспільстві. Гільдія акторів США вручає премію Оскар, профсоюз "Солідарність" додав зусиль для звільнення Польщі від комуністів. Думка українських ІТ асоціацій враховується народними депутатами. Якщо ІТ компанії об'єдналися та успішно лобіюють свої інтереси, то чим ми гірші?

Настав час і нам створити легітимне, незалежне та демократичне професійне об'єднання — Гільдію ІТ Фахівців.

## Цілі та задачі Гільдії

- **Трансляція консолідованої позиції ІТ фахівців у інформаційному просторі**
- Захист прав та інтересів усіх українських ІТ спеціалістів перед державою, незалежно від їх юридичного статусу
- Участь у законотворчих процесах, пропозиції по внесенню правок, критика або підтримка законопроектів в залежності від позиції Гільдії
- Співпраця з народними депутатами та органами влади, участь у переговорах з представниками держави
- Співпраця з ЗМІ, популяризація та просування позиції Гільдії у інформаційному просторі України та всього світу
- Надання юридичної, медійної та будь-якої іншої законної підтримки членам Гільдії у випадку конфліктів з компаніями
- Боротьба з неетичними практиками, як-то: недотриманням договорів та обов'язків, неоплаченими овертаймами, примусом до роботи в офісі під час пандемії тощо
- Захист членів Гільдії від дискримінації за будь-якими ознаками
- Участь у модернізації та покращенні якості освіти, співпраця з учбовими закладами, громадськими організаціями, розробка учбових програм тощо
- Конструктивна співпраця з іншими громадськими або некомерційними організаціями та компаніями ІТ індустрії України.

Гільдія буде формуватися відповідно Статуту, на засадах прямої демократії та прозорості. Керівники будуть обиратися прямим голосуванням та можуть бути відкликані у випадку втрати довіри. Фінансування буде проводитися за рахунок членських внесків та пожертв, фінансова звітність буде публічно доступною.

Ніхто не захистить наші права окрім нас самих, тому Гільдії — бути!
